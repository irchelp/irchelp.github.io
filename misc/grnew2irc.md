---
title: The IRC Prelude
layout: default
datecreated: 23 February 1997
license: irchelp
redirect_from: /irchelp/grnew2irc.html
---
# Το Πρελούδιο του IRC

Ελληνική έκδοση - Greek version 1.00 (1997-02-23)  

Αυτό το αρχείο και πολλά ακόμα στα Αγγλικά υπάρχουν σαν web σελίδες με
χρήσιμα links εδώ:  
<http://www.irchelp.org/faq/new2irc.html>

Ή και σαν απλό αρχείο κειμένου εδώ:  

{% include new2irc_translations.md %}

<span id="contents"></span>

## Περιεχόμενα

1.  [Τι είναι το IRC και πώς δουλεύει;](#what)
2.  [Μερικές λεπτομέρειες](#detail)
3.  [Συνμιλώντας και δίνοντας εντολές](#talking)
4.  [Που θα πάμε](#where)
5.  [Εκφράσεις, σύμβολα και ορολογία](#smiley)
6.  [Μερικές συμβουλές](#advice)
7.  [Επιλογή ενός IRC server και προβλήματα στη σύνδεση](#server)
8.  [Πιο λεπτομερής βοήθεια](#help)
9.  [Και μια προειδοποίηση](#warning)

<span id="what"></span>

## 1\. Τι είναι το IRC και πώς δουλεύει;

> Το IRC (Internet Relay Chat) είναι ένα μέσο επικοινωνίας (σε
> πραγματικό χρόνο) με ανθρώπους από όλο τον κόσμο.
> Αποτελείται από διάφορα ξεχωριστά δίκτυα από IRC servers,
> μηχανήματα τα οποία χρησιμοποιούν οι χρήστες για να συνδεθούν στο
> IRC. Τα μεγαλύτερα από αυτά τα δίκτυα είναι τα
> **[EFnet](http://www.efnet.org/)** (θεωρούμενο και από πολλούς
> το πρωταρχικό δίκτυο IRC και συχνά με πάνω από 25000 χρήστες
> ταυτόχρονα συνδεδεμένους),
> **[Undernet](https://www.undernet.org/)**,
> IRCnet (όπου είναι συνδεδεμένα και ελληνικά servers) ,
> **[DALnet](http://www.dal.net/)**, και NewNet.
> 
> Γενικά, ο χρήστης (όπως εσύ) τρέχει ένα πρόγραμμα (ονομαζόμενο
> "client") ώστε να συνδεθεί με ένα server σε κάποιο από τα δίκτυα του
> IRC. Το server μεταφέρει πληροφορίες από και προς άλλα servers στο
> ίδιο δίκτυο. Προτεινόμενα clients είναι:
> 
> ``` 
>    UNIX:       ircii
>    Windows:    mIRC και PIRCH - μάλλον προτιμητέα από το WSIRC.
>    Macintosh:   IRCle ή Homer
> ```
> 
> Διάβασε οπωσδήποτε και τις οδηγίες του client που επέλεξες.
> 
> Αφού συνδεθείς με ένα δίκτυο IRC, το πιθανότερο είναι να μπεις σε ένα
> ή περισσότερα "κανάλια" και να κουβεντιάσεις με άλλους εκεί. Στο
> EFnet, υπάρχουν σύχνα πάνω από 7000 κανάλια αλλά εμείς θα αναφερθούμε
> μόνο σε λίγα (αρκετά για να ξεκινήσεις). Η κουβέντα μπορεί να είναι
> δημόσια (όπου ο καθένας που βρίσκεται σ'αυτό το κανάλι μπορεί να δει
> αυτά που γράφεις) ή ιδιωτική (μηνύματα μεταξύ δύο ατόμων τα οποία δεν
> είναι ανάγκη να βρίσκονται στο ίδιο κανάλι). Το IRC είναι μεν
> διασκεδαστικό αλλά σε καμιά περίπτωση δεν είναι "παιχνίδι",
> και συνίσταται να φέρεσαι σε ανθρώπους που συναντάς στο IRC με τον
> ίδιο βαθμό σεβασμού που απαιτείς για τον εαυτό σου και σαν να τους
> μιλούσες πραγματικά.
> 
> <span class="small">\[ [Περιεχόμενα](#contents) \]</span>

<span id="detail"></span>

## 2\. Μερικές λεπτομέρειες

> Το όνομα ενός καναλιού συνήθως αρχίζει με ένα \#, όπως στο \#irchelp .
> Τα κανάλια είναι κοινά για όλα τα servers ενός δικτύου IRC, οπότε δέν
> είναι ανάγκη να βρίσκεσαι στο ίδιο server με τους φίλους σου, αρκεί
> να είναι κομμάτι του ιδίου δικτύου.
> 
> Κάθε χρήστης στο IRC είναι γνωστός με ένα ψευδώνυμο, το οποίο στην
> ορολογία του IRC λέγεται "nick", όπως smartgal ή funguy. καλύτερα
> είναι να αποφεύγεις ενδεχομένως πολύ κοινά ψευδώνυμα για να αποφύγεις
> παρεξηγήσεις με άλλους χρήστες, π.χ. το "john" είναι πολύ πιθανό να το
> θέλουν άλλοι δέκα. Στα μεγάλα δίκτυα, με εξαίρεση το
> **[DALnet](http://www.dal.net/)**, δεν είναι δυνατό ένας χρήστης να
> κρατήσει ένα ψευδώνυμο για αποκλειστικά δική του χρήση και έτσι ο
> κανόνας είναι ότι όποιος θέλει να χρησιμοποιήσει ένα ψευδώνυμο
> μπορεί να το κάνει εφ'όσον δε χρησιμοποιείται εκείνη την ώρα από
> κάποιον άλλον.
> 
> Τα κανάλια βρίσκονται κάτω από τον έλεγχο και την ευθύνη των
> διαχειριστών τους (οι channel operators ή απλά "ops" για
> συντομία) οι οποίοι ασκούν τον έλεγχο ενός καναλιού ορίζοντας
> ποιοί μπορούν να μπουν σε ένα κανάλι (κρατώντας με "ban" έξω τους
> ανεπιθύμητους), ποιοί είναι υποχρεωμένοι να φύγουν (διώχνοντάς τους με
> "kick"), ακόμα και ποιοί απο τους παρόντες έχουν δικαίωμα λόγου. Οι
> ops ενός καναλιού έχουν τον απόλυτο έλεγχο του καναλιού και για τις
> αποφάσεις τους δεν είναι υπόλογοι σε κανέναν. Σε περίπτωση που δεν
> μπορείς να μπείς σε κάποιο κανάλι λόγω του ότι ένα ban 'πιάνει' και
> σένα, στέλνεις ένα /msg σε έναν op του καναλιού και ζητάς όμορφα να
> άρει το ban για μα μπείς (για το πως βρίσκεις τους ops, δες στο
> επόμενο τμήμα την εντολή /who).
> 
> Τα servers του IRC είναι ευθύνη ανθρώπων που λέγονται IRC operators, ή
> "IRC ops". Οι IRC ops ασχολούνται με το ίδια τα servers και δεν
> παρεμβαίνουν σε προσωπικές διαφορές σχετικά με κανάλια ή
> οτιδήποτε άλλο. Δεν είναι "IRC cops" (χωροφύλακες).
> 
> <span class="small">\[ [Περιεχόμενα](#contents) \]</span>

<span id="talking"></span>

## 3\. Συνομιλώντας και δίνοντας εντολές

> Κατά κανόνα, οι εντολές και το κείμενο γράφονται στο ίδιο σημείο. Σε
> όλα σχεδόν τα προγράμματα, οι εντολές αρχίζουν με τον χαρακτήρα
> **/** . Εάν έχεις ένα client γραφικού περιβάλλοντος, όπως το
> **[mIRC](/clients/windows/mirc/)**, πολλές από τις
> εντολές μπορούν να δοθούν και με κλικ στά ανάλογα εικονίδια με
> το ποντίκι. Συνίσταται πάντως να εξοικειωθείς με τις εντολές πρώτα
> γραφοντάς τις. Δίνοντας εντολές, δώσε μεγάλη προσοχή στα διαστήματα
> και τα κεφαλαία/πεζά. Οι βασικές εντολές είναι όμοιες για σχεδόν
> οποιοδήποτε client πρόγραμμα.
> 
> Παρακάτω βρίσκονται μερικά παραδείγματα. Σ'αυτά, υποθέτουμε πως το
> ψευδώνυμο (nick) σου είναι "yournick" και ότι βρίσκεσαι στο κανάλι
> \#coolness .
> 
> Η φίλη σου "MaryN" είναι στο \#coolness μαζί σου και ο φίλος σου
> "Tomm" είναι κάπου στο IRC αλλά όχι στο ίδιο κανάλι με σένα. Μπορείς
> να εφαρμόσεις αυτά τα παραδείγματα γενικά αντικαθιστώντας τα nicks
> και το κανάλι με ότι ισχυέι κάθε φορά. ’παξ και βρίσκεσαι σε κάποιο
> κανάλι μπορείς απλά να μιλάς (η έστω, ν'ακούς μόνο) χωρίς να κάνεις
> τίποτα άλλο. Εδώ είναι μερικές εντολές που μπορεί να σου φανούν
> χρήσιμες:
> 
>     Τι γράφεις             Τι συμβαίνει
>     -------------          ------------
>     /join #coolness        Μπαίνεις στο κανάλι.
>     /who #coolness         Δίνει κάποιες πληροφορίες για το κανάλι.
>                            @ = op του καναλιού, ενώ * σημαίνει IRC op.
>     /ping #coolness        Δίνει πληροφορίες για τον χρόνο που κάνει ένα
>                                μήνυμα (πήγαιν'έλα) ανάμεσα σε σένα και κάθε
>                                χρήστη στο #coolness
>     hello everyone         Όλοι στο #coolness βλέπουν:
>                                yournick> hello everyone   .
>                                (Δεν χρειάζεται να γράψεις το nick σου)
>     /me is happy           Όλοι στο #coolness βλέπουν:
>                                * yournick is happy
>     /leave #coolness       Βγαίνεις από το κανάλι.
>     /whois Tomm  Ή
>     /whois MaryN           Παίρνεις κάποιες πληροφορίες γι'αυτους.
>     /whois yournick        Πληροφορίες που βλέπουν οι άλλοι για σένα.
>     /nick newnick          Αλλάζει το ψευδώνυμό σου σε "newnick"
>     /nick yournick         Το ξανακάνει "yournick"
>     /msg Tomm hi there.    Μόνο ο Tomm βλέπει τον χαιρετισμό σου.
>     /msg MaryN hi there.   Μόνο η MaryN βλεπει τον χαιρετισμό σου κ.ο.κ.
>     /ping Tomm             Σε πληροφορεί πόσο χρόνο κάνει ένα μήνυμα να πάει
>                                στον Tomm και να γυρίσει.
>     /help                  Σε ορισμένα συστήματα δουλεύει. Δοκιμασέ το!
>     /quit σχόλιο           Βγαίνεις τελείως από το IRC, με ένα σχόλιο.
>     
>     ΣΗΜΕΙΩΣΗ: Όταν δεν είσαι σε ένα κανάλι με όνομα, είσαι σ'αυτό που λέγεται
>           "null channel" (κανάλι 0). Εδώ, ότι γράφεται και δεν
>           αρχίζει από / δεν έχει κανένα αποτέλεσμα και αρκετές εντολές
>           δουλεύουν διαφορετικά ή και καθόλου.
> 
> <span class="small">\[ [Περιεχόμενα](#contents) \]</span>

<span id="where"></span>

## 4\. Που θα πάμε

> Μπορείς να μάθεις πολλά μπαίνοντας σε κάποιο κανάλι και απλά
> κουβεντιάζοντας η παρακολουθώντας. Για αρχή, δοκίμασε κάποιο
> από τα παρακάτω κανάλια: \#new2irc, \#newuser, \#newbies, \#chatback,
> \#chatzone (με περισσότερη κίνηση: \#chat, \#ircbar) . Αν δεν νιώθεις
> άνετα με τα πολλά Αγγλικά υπάρχει και το \#hellas .
> 
> Για βοήθεια με το client πρόγραμμα
> **[mIRC](/clients/windows/mirc/)** δοκίμασε τα κανάλια
> **[\#new2mirc](https://www.mirc.co.uk/install.html)** ή
> **[\#mirchelp](https://www.mirc.co.uk/help.html)** . Για
> απορίες γενικής φύσης σχετικά με το IRC υπάρχει το \#irchelp .
> 
> Για να δημιουργήσεις ένα δικό σου κανάλι με το όνομα \#mychannel
> (προϋποθέτοντας βέβαια πως δεν υπάρχει ήδη κανάλι μ'αυτό το
> όνομα), γράψε **/join \#mychannel** Όντας ο πρώτος χρήστης του
> καναλιού, θα είσαι αυτόματα και operator του. Εξαίρεση σ'αυτό
> ενδέχεται να υπάρξει σε ορισμένες περιπτώσεις στο IRCnet,
> εφ'όσον έχει τεθεί από το server το user mode +r, όπως κάνουν
> πολλά ξένα servers αυτόματα σε μη ντόπιους χρήστες.
> 
> <span class="small">\[ [Περιεχόμενα](#contents) \]</span>

<span id="smiley"></span>

## 5\. Εκφράσεις, σύμβολα και ορολογία

> Εδώ είναι μερικά από τα πιο κοινά "smileys", τα περίφημα χαμογελάκια
> ...φατσούλες θα τα λέγαμε στα ελληνικά.  
> **:-)** είναι χαμόγελο; με τον ίδιο τρόπο, το **:-(** είναι κατσουφιά.
> **;-)** κλείνει ένα ματί... πονηρά μάλλον. **:\~\~(** είναι κλάμα, ενώ
> **:-P** είναι κάποιος που βγάζει τη γλώσσα του. **:-P \~\~** τρέχουν
> τα σάλια. **(-:** ένα... αριστερό χαμόγελο, κλπ. Υπάρχουν
> εκατοντάδες από αύτα, μερικά λίγο πιο τραβηγμένα.  
> Ιδού και μερικές συντομογραφίες, μαζί με την μετάφραση τους:
> 
>     brb =  be right back            bbiaf = be back in a flash
>            επιστρέφω αμέσως                 επιστρέφω αστραπή
>     bbl =  be back later            ttfn = ta ta for now
>            επιστρέφω αργότερα              γειά για την ώρα
>     np  =  no problem               imho = in my humble opinion
>            κανένα πρόβλημα                 κατά την ταπεινή μου άποψη
>     lol =  laughing out loud        j/k = just kidding
>            γελώντας δυνατά                 απλώς αστιεύομαι
>     re  =  hi again, as in "re hi"    wb = welcome back
>            γεια και πάλι                   καλώς γύρισες
>     wtf =  what the f--k             rtfm = read the f--king manual
>            τί στο διάβολο                   διάβασε τις γ.....νες οδηγίες
>     rotfl = rolling on the floor laughing
>            κυλιέμαι κάτω από τα γέλια
> 
> <span class="small">\[ [Περιεχόμενα](#contents) \]</span>

<span id="advice"></span>

## 6\. Μερικές σύμβουλές

> Γράφοντας όλο κεφαλαία, **ΈΤΣΙ ΔΗΛΑΔΗ**, θεωρείται πως "φωνάζεις" και
> καλό θα είναι να είμαστε φειδωλοί με τα κεφαλαία. Το ίδιο ισχύει και
> για την χρήση highlights και χρωματιστού κειμένου, διότι δεν είναι
> όλων τα προγράμματα σε θέση να διαβάσουν τους χαρακτηριστικούς
> κωδικούς για αυτών των ειδών κείμενα. Και μια κάποια προσοχή στην
> ορολογία, για να λεμε ότι μιλάμε όλοι την ίδια γλώσσα.
> 
> Όσο βρίσκεσαι σ'ένα κανάλι, καλό είναι ν'ακολουθείς το παράδειγμα των
> ops του καναλιού. Αν φέρεσαι ανταγωνιστικά, υπάρχει περίπτωση να σε
> πετάξουν έξω με "kick", ίσως ακόμα και με "ban" οπότε δε θα μπορείς
> να επιστρέψεις. Απ'την άλλη όμως, μερικοί ops απλά αρέσκονται σε
> τυραννική συμπεριφορά και μπορεί να το κάνουν και χωρίς να
> υπάρχει κάποιος συγκεκριμένος λόγος. Αν συμβεί αυτό, ή αν
> κάποιος σε ένα κανάλι σ'ενοχλεί, το πιο απλό είναι να φύγεις -
> υπάρχουν χιλιάδες άλλα κανάλια.
> 
> Επειδή η εντολή /list συχνά αποτυγχάνει, για το EFnet υπάρχει μια
> ειδική σελίδα με μια πρόσφατη λίστα από κανάλια στο
> **[chanlist](/chanlist/)**.
> Μια όμοια υπηρεσία για το IRCnet βρίσκεται στο
> **<https://netsplit.de/channels/popular.php>**.
> 
> <span class="small">\[ [Περιεχόμενα](#contents) \]</span>

<span id="server"></span>

## 7\. Επιλογή ενός IRC server και προβλήματα στη σύνδεση

> Σ'αυτό το σημείο είσαι ετοιμός/η για κουβέντα (chat) στο IRC. Σε
> γενικές γραμμές οι εντολές που είδαμε πιο πάνω θα πρέπει να
> είναι αρκετές για αρχάριους πλην όμως τα πράγματα μπορούν και να
> πάνε στραβά στο IRC.
> 
> Κάτι που συμβαίνει συχνά είναι ένα δίκτυο νε διασπαστεί, χωρίζοντάς σε
> από χρήστες με τους οποίους προηγουμένως συνομιλούσες. Οταν συμαίνει
> αυτό μιλάμε για "netsplit". Η κατάσταση αυτή συνήθως δεν κρατάει
> πολύ αλλά ορισμένες μέρες συμβαίνει με μεγάλη συχνότητα.
> 
> Συνηθέστερο είναι να βλέπουμε "lag", όπου παρατηρούμε σαφή καθυστέρηση
> από την ώρα που στέλνουμε ένα μήνυμα ως την ώρα που θα το διαβάσει
> κάποιος άλλος. Ένας τρόπος μείωσης του lag είναι να συνδεόμαστε με
> ένα κοντινό μας server. Το lag μετριέται με την εντολή /ping. Με /ping
> nick μας λέει πόσο χρόνο κάνει ενα σήμα να παει σάυτό το nick και να
> γυρίσει. Το /ctcp ping έχει το ίδιο αποτέλεσμα αν για κάποιον λόγο
> το σκέτο /ping δεν δουλεύει.
> 
>     Χρήστες του mIRC: 
>          Το μήνυμα Ping? Pong! στο status παράθυρο σημαίνει μόνο ότι έλαβε
>          ping από το server ελέγχοντας αν η σύνδεσή σου είναι ακόμα ανοιχτή,
>          και ότι το mIRC το επιβεβαίωσε απαντώντας με pong.
> 
> Για να αλλάξεις server χωρίς να κλείσεις και να ξανατρέξεις το client,
> η εντολή είναι **/server όνομα.νέου.server**
> 
> Στα περισσότερα client προγράμματα, η εντολή **/links** επιστρέφει μια
> λίστα με τα servers που είναι εκείνη τη στιγμή συνδεδεμένα στο δίκτυο
> όπου βρίσκεσαι - χωρίς να σημαίνει ότι έχεις και το δικαίωμα χρήσης
> τους.
> 
>     ΣΗΜΕΙΩΣΗ: Η εντολή /dcc chat μπορεί να χρησιμοποιηθεί για την
>               εκκίνηση σύνδεσης ενας-με-έναν για νε αποφευχθεί το lag και που
>               δεν διακόπτεται απο netsplit! Αυτό επειδή το dcc συνδέει δυο
>               clients απ'ευθείας παρακάμπτοντας το δίκτυο των servers. Ο
>               τρόπος χρήσης του dcc ποικίλλει από client σε client -δες τα
>               κείμενα που συνοδεύουν το client σου. Ο κανόνας είναι ότι ξεκινά
>               με την εντολή /dcc chat nick ενώ ειδικά στo ircII μηνύματα
>               στέλνονται μέσω μιας ανοιχθείσας σύνδεσης dcc με /msg =nick 
>               κείμενο μηνύματος, όπου το σύμβολο = είναι απαραίτητο.
> 
> <span class="small">\[ [Περιεχόμενα](#contents) \]</span>

<span id="help"></span>

## 8\. Πιο λεπτομερής βοήθεια

> Για περισσότερες πληροφορίες σχετικά μ'αυτά τα θέματα, όπως και για
> άλλες εντολές (λίστες καναλιών, αποφυγή μηνυμάτων, μεταφορά αρχείων
> κλπ.) δες τα IRC
> **[primer](/faq/ircprimer.html)** και
> **[FAQ](/faq/altircfaq.html)** (Frequently
> Asked Questions - Οι πιο συνηθισμένες απορίες), όπως και το
> **[opguide.html](/faq/opguide.html)** (ένας
> χρήσιμος οδηγός για την διαχείρηση καναλιών) στη διεύθυνση
> **<http://www.irchelp.org>** . Τα κείμενα αυτά είναι στα Αγγλικά.
> 
{% comment %}
> Για πιο προχωρημένες πληροφορίες σχετικά με το client ircII όπως η
> κατασκευή scripts για το ircII, δες τα αρχεία
> **[server-numerics](/clients/unix/ircii/server-numerics.txt)**,
> και **RFC1459**, τα οποία είναι όλα διαθέσιμα στη διεύθυνση του web
> **<http://www.irchelp.org>** ή μέσω FTP στο
> **[ftp://cs-pub.bu.edu](ftp://cs-pub.bu.edu/irc)**. Το ίδιο αυτό
> **[ftp site](ftp://cs-pub.bu.edu/irc)** είναι και πολύ καλό μέρος για
> να βρεί κανείς νέα **[clients](ftp://cs-pub.bu.edu/irc/clients)**
> μερικά απο τα οποία έρχονται και με έτοιμα IRC scripts.
{% endcomment %}
> 
> Πολύ καλή αυτοματοποιημένη βοήθεια είναι διαθέσιμη μέσω του client
> **ai-** του FreeSoft στο EFnet μόνο. Δώσε **/msg ai- help** για ένα
> μενού επιλογών.
> 
> <span class="small">\[ [Περιεχόμενα](#contents) \]</span>

<span id="warning"></span>

## 9\. Και μια προειδοποίηση

> Τα IRC "scripts" είναι σειρές από εντολές τις οποίες το client σου ΘΑ
> ΤΡΕΞΕΙ αν το φορτώσεις. Ένας μεγάλος αριθμός (κατά τ'άλλα καλών)
> scripts έχουν παραποιηθεί ώστε, όταν τα φορτώσεις, κάτι κακό να συμβεί
> (κάποιος να ελέγξει το client σου, να διαγράψει τα αρχεία σου, να
> διαβάσει το mail σου κ.ο.κ.). Έχουν υπάρξει πάρα πολλά τέτοια
> περιστατικά, όχι λίγα και μεμονωμένα. ΣΕ ΚΑΜΙΑ ΠΕΡΙΠΤΩΣΗ μην
> τρέξεις ένα script αν δε γνωρίζεις τι κάνει η κάθε γραμμή του
> ακόμα και αν σου δοθεί από φιλικό πρόσωπο, μιας και ο φίλος μπορεί
> να μην έχει την ικανότητα να αντιληφθεί καλοκρυμμένα "trojans".
> 
> <span class="small">\[ [Περιεχόμενα](#contents) \]</span>

Αρχική συγγραφή στα Αγγλικά: David Carabalo aka DC-itsme  
Μεταφορά σε HTML: Joseph Lo aka Jolo  
Ελληνική μετάφραση: Alexander Charalabidis aka Apatrix (shadow@eexi.gr)

    CREDITS: Μεγάλη ήταν η προσφορά των FreeSoft, Prysm, hershey, Jolo,
             turtle, και των υπολοίπων στελεχών του #irchelp στο EFnet από τις
             υποδείξεις των οποίων έχει ωφεληθεί πάρα πολύ αυτό το κείμενο.

*Τώρα που διάβασες αυτόν τον οδηγό για αρχάριους, καλή διασκέδαση στο
IRC\! Ή, αν ενδιαφέρεσαι να μάθεις περισσότερα, ψάξε στα πολλά κείμενα
του* **[\#irchelp home page](/irchelp/)**.

